<!DOCTYPE html>
<html> 
    <head>
        <meta charset="utf-8">
        <title>Ozbook</title>
        <link rel="stylesheet" href="stylefinal.css">
        <meta name="viewport" content="width=device-width, initial-scale=1, shrink-to-fit=no">
    </head>
    <body>
        <div class="menu-ust">
            <div id="logo">
                <h1> <a href="anasayfa.html">ÖZbook</a></h1>
            </div>
            <div class="menu">
                <ul>
                <li><a href="anasayfa.html">Anasayfa</a></li>
                <li><a href="siralama.html">Sıralama</a></li>
                <li><a href="bizekatil.html">Bize Katılın</a></li>
            </ul>
            </div>
            
            <div class="temizle"></div>
        </div>
        <div class="metincontainer">
            <div class="onarka">
                    <a href="sefillerblm6.html">Önceki</a>
                     <a href="sefillerblm1.html"> 1.Bölüm</a>
                    <a href="sefillerblm8.html">sonraki</a>
                </div>
            <div class="metin">
                <p>
                    — Girin, dedi.
Kapı açıldı, bir adam girdi. Bu bizim tanıdığımız, o garip yolcu idi.
Kapıyı iterek girdi içeri, fakat daha fazla ilerlemeden eşikte durdu. Heybesini sırtına atmıştı, elinde
sopası, gözlerinde bezgin, korkunç bir ifade, ocaktan yayılan aydınlıkta, tüyler ürpertici bir görüntüsü
vardı. Bu sanki cehennemden gelmiş bir insanın yüzüydü. Madam Magluvar'ın bağırmaya bile kuvveti
kalmamıştı, ürpererek olduğu yerde kalakaldı. Matmazel Baptistin başını çevirdi, yeni geleni gördü ve
ürkerek doğruldu, fakat ağabeysine bir an gözü iliştikten sonra, birden içindeki korku kayboldu.
Piskopos, yabancıya sakin ve rahat bakıyordu. Tam ağzını açıp, ona ne istediğini soracaktı ki, adam
iki eliyle sopasına dayandı ve sırayla yaşlı kadınlara ve ihtiyar adama baktıktan sonra, piskoposun
söze başlamasına meydan vermeden şunları söyledi:
— Benim adım Jan Valjan, ben bir kürek mahkûmuyum, on dokuz yılımı cezaevinde geçirdim. Tam
dört gün önce, serbest bırakıldım. Dört günden beri yürümekteyim. Tulon'dan buraya kadar yaya
geldim. Bugünde, akşama kadar yürüdüm, açlıktan ölmek üzereyim. Bir hana uğradım, beni kabul
etmek istemediler, jandarmaya göstermek zorunda kaldığım sarı pasaport yüzünden her yerden
kovuldum. Bütün kapılar bana kapandı. Başka bir hana uğradım, oradan da geri çevrildim. Cezaevinin
kapısına yalvardım, o da bana kapıyı açmak istemedi. Bir köpek kulübesine sığındım, hayvan geldi
beni ısırdı, sanki o bile benim kimliğimi bilmiş gibi bana saldırdı. Bu kez yıldızların altında uyuyabilmek
için, tarlalara saptım, fakat yıldız da yoktu. Kente döndüm bir kapının altına sığınmak için. Kasabanın
meydanında taş bir sıranın üzerine büzüldüğümde, iyi kalpli bir hanım, bana bu kapıyı çalmamı tavsiye
etti. Burası neresi? Bir han mı? İstediğiniz parayı veririm, param bol, on dokuz yılda biriktirdiğim yüz
doksan frank ve kırk santimim var. Çok yorgunum ve açım. Beni bu gece burada barındırır mısınız?
Piskopos:
— Madam Magluvar, dedi. Sofraya bir tabak daha koyun.
Adam üç adım daha atarak, masaya yaklaştı, sanki iyi anlamamış gibi sordu:
— Şey, benim söylediklerimi duymadınız mı? Ben bir kürek mahkûmuyum cezamı bitirdim, oradan
dönüyorum, bakın.
Sonra cebinden çıkardığı sarı bir kâğıdı gösterdi:
— İşte sarı pasaportum, her gittiğim yerde bunun yüzünden kovuluyorum. Siz beni bu gece yatırabilir
misiniz? Beni barındıracak bir ahırınız var mı?
Piskopos:
— Madam Magluvar, dedi. Konuk odasının yatağına temiz çarşaflar serin.
Piskopos adama döndü:
— Oturunuz Mösyö ve ısının, dedi. Birkaç dakika sonra yemek yeriz, bu arada yatağınızı hazırlarlar.
Adam artık anlamıştı. O ana kadar haşin ifadeli yüzü, birden değişti sanki çıldırmış gibi, heyecana
başladı:
— Sahi mi? Ne? Beni kovmuyor musunuz? Benim gibi bir kürek mahkûmuna Mösyö dediniz ha? Bana
"defol köpek burası senin yerin değil" demediniz. Oysa ben ta baştan, size kimliğimi açıklamıştım. Oh,
beni buraya yollayan iyi kadından Tanrı razı olsun. Demek çorba içeceğim, şikeli ve çarşaflı gerçek bir
yatakta yatabileceğim. Gitmemi istemediniz. Oh, sizler ne iyi insanlarsınız... Yediklerimin hepsinin
parasını veririm, bol param var. Bağışlayın hancı efendi, adınız ne? Ne isterseniz veririm, hiç pazarlık
etmem, siz çok mert bir insansınız! Hancısınız değil mi?
Piskopos:
— Hayır evlâdım, ben burada oturan bir din adamıyım, dedi.
— Bir rahip ha... Oh, iyi kalpli bir rahip, ya demek benden para da almayacaksınız. Papaz, demek şu
kilisenin papazı. Ya öyle ya, ne budalayım, başınızdaki takkeyi görmemiştim...
— Hayır dostum, dedi Piskopos, sizden para alacak değilim. Bu parayı kaç yılda kazanmıştınız?
— Tam on dokuz yılda.
M. Myriel, derin derin içini çekti.
Adam, heybesini ve sopasını yere bırakmış, şöminenin önündeki alçak iskemleye çökmüştü. Bu arada
Piskopos açık kalan kapıyı kapattı.
Madam Magluvar elinde gümüş takımlar, içeri girdi. M. Myriel:
— Madam Magluvar, dedi. Konuğumuzu mümkün olduğu kadar ateşe yakın oturtalım. Alp dağlarında
geceler soğuk olur. Herhalde üşümüş olacaksınız, Mösyö?
Tatlı sesiyle, her Mösyö deyişinde, yabancının yüzü aydınlanıyordu. Bir kürek mahkûmuna saygı
göstermek, ona Mösyö demek, aç ve susuz birisine bir bardak su vermekten daha hayırlı bir harekettir.
Piskopos birden:
— Şu lâmba hiç de iyi aydınlatmıyor, dedi.
Madam Magluvar onun ne demek istediğini anlamıştı, koşup rahibin yatak odasındaki şömine üzerinde
duran nefis gümüş şamdanları getirip, masanın üzerine bıraktı.
Yabancı adam: 
                </p>
            </div>
        </div>
        
            <div class="temizle"></div>
        </div>
        <div class="footer">
            <div class="footer_container">
                <div class="fkutu">
                    <b>Sayfalar</b>
                    <ul id="footerul">
                        <li> <a href="anasayfa.html">Ana Sayfa</a></li>
                        <li><a href="siralama.html">Sıralama</a></li>
                        <li><a href="bizekatil.html">Bize Katılın</a></li>
                    </ul>
                </div>
                <div class="fkutu" style="margin-left:150px;">
                    <b>İletişim</b>
                    <ul id="footerul">
                        <li>Atilla utku öztürk</li>
                        <li>Cep: 0 537 654 87 96 </li>
                        <li>Tel: 0 357 654 32 10</li>
                        <li>Mail: Atilla.ozturk0@ogr.dpu.edu.tr</li>
                        <li>Mail: Atillautku432003@gmail.com</li>
                    </ul>
                </div>
                <div class="fkutu" style="margin-left:150px;">
                    <b>Sosyal Medya</b>
                    <ul>
                        <li><img src="../final/fotolar/twitter.png" alt="twitter" width="50px"
                            height="50px"></li>
                          <li><img src="../final/fotolar/facebook2.png" alt="facebook" width="50px"
                            height="50px"></li>
                    </ul>
                </div>

            </div>

        </div>